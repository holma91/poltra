{"title": "Brett politiskt st\u00f6d f\u00f6r politiska vildar", "intro": "Trots uppr\u00f6rda r\u00f6ster om att riksdagsledam\u00f6ter som l\u00e4mnar sitt parti \u00e4ven b\u00f6r l\u00e4mna riksdagen, vill inget parti att detta ska bli en huvudregel. Systemet som m\u00f6jligg\u00f6r politiska vildar \u00e4r uppenbarligen n\u00e5got partierna ogillar, men som man \u00e4nd\u00e5 f\u00f6rsvarar med kraft fr\u00e5n v\u00e4nster till h\u00f6ger. ", "body": "\u2013 Att g\u00f6ra en s\u00e5dan f\u00f6r\u00e4ndring och att bara kunna kasta ut m\u00e4nniskor ur riksdagen, det \u00e4r inte rimligt att g\u00f6ra det \u00f6ver en natt. Det m\u00e5ste i s\u00e5dana fall till en stor utredning d\u00e4r man tittar p\u00e5 alla konsekvenser, s\u00e4ger Matheus Enholm, Sverigedemokraternas talesperson i konstitutionella fr\u00e5gor.Hans uttalande kan verka f\u00f6rv\u00e5nande med tanke p\u00e5 att SD-partiledaren Jimmie \u00c5kesson med eftertryck har uppmanat Elsa Widding, riksdagens senaste politiska vilde, att l\u00e4mna riksdagen efter att ha l\u00e4mnat Sverigedemokraterrna.Men faktum \u00e4r att inget parti i nul\u00e4get verkar f\u00f6r en f\u00f6r\u00e4ndring i grundlagen som skulle g\u00f6ra det m\u00f6jligt att tvinga en riksdagsledamot att l\u00e4mna riksdagen.Jessica Wetterling, som \u00e4r V\u00e4nsterpartiets talesperson i konstitutionella fr\u00e5gor, tycker att sk\u00e4len \u00e4r starka f\u00f6r att bibeh\u00e5lla grundlagsskyddet f\u00f6r riksdagsledam\u00f6ter att kunna sitta kvar i riksdagen \u00e4ven om man l\u00e4mnar sitt parti.\u2013 Om man tog bort den m\u00f6jligheten skulle det kunna leda till en tystnadskultur, exempelvis, att man inte v\u00e5gar bidra till en intern debatt inom partiet. Det skulle kunna leda till konsekvenser f\u00f6r det demokratiska systemet som \u00e4r sv\u00e5ra att \u00f6verblicka, s\u00e4ger Jessica Wetterling.Riksdagsledamoten Maria Stockhaus (M), som sitter i trafikutskottet, har \u2013 utan framg\u00e5ng \u2013 lagt fram ett f\u00f6rslag i kammaren om att man borde se om det g\u00e5r att \u00e4ndra p\u00e5 lagen s\u00e5 att riksdagsledam\u00f6ter som sj\u00e4lvmant l\u00e4mnar sitt parti ocks\u00e5 m\u00e5ste l\u00e4mna sin riksdagsplats.\u2013 Jag kan absolut se riskerna. D\u00e4rf\u00f6r b\u00f6r n\u00e5gon eller n\u00e5gra med juridisk expertis titta p\u00e5 vad man kan g\u00f6ra. Jag tror att det underminerar v\u00e4ljarnas f\u00f6rtroende f\u00f6r systemet n\u00e4r vi har vildar som har suttit kvar och orsakat ganska stora problem p\u00e5 vissa h\u00e5ll, s\u00e4ger Maria Stockhaus.", "url": "https://www.svt.se/nyheter/inrikes/brett-politiskt-stod-for-politiska-vildar", "imageUrl": "https://www.svtstatic.se/image/wide/224/39751487/1683949457?format=auto", "category": "politics", "source": "svt", "summary": " \nPolitiker fr\u00e5n alla partier st\u00f6djer nu systemet som m\u00f6jligg\u00f6r politiska vildar, trots att det inte \u00e4r n\u00e5got parti som vill ha en f\u00f6r\u00e4ndring. \u00c4ven riksdagsledamoten Maria Stockhaus har l\u00e4mnat fram ett f\u00f6rslag om att man borde titta p\u00e5 lagen s\u00e5 att ledam\u00f6ter som l\u00e4mnar sitt parti m\u00e5ste l\u00e4mna sin plats i riksdagen, men utan framg\u00e5ng."}
{"title": "Johan Hultberg (M): G\u00e5rdsf\u00f6rs\u00e4ljning av alkohol inte l\u00e5ngt borta", "intro": "Regeringen vill g\u00f6ra det m\u00f6jligt att k\u00f6pa med sig alkohol hem fr\u00e5n sm\u00e5 bryggerier och andra alkoholtillverkare, men Socialdemokraterna och andra \u00e4r tveksamma. \u2013 Det kommer riskera att vi inte kan beh\u00e5lla det f\u00f6rs\u00e4ljningsmonopol som vi har, som \u00e4r grunden f\u00f6r den svenska alkoholpolitiken, s\u00e4ger Lena Hallengren (S) i SVT:s Sverige m\u00f6ts.", "body": "Tid\u00f6partierna \u00e4r \u00f6verens om att de vill inf\u00f6ra g\u00e5rdsf\u00f6rs\u00e4ljning av alkohol men beh\u00e5lla Systembolaget. Den senaste utredningen i fr\u00e5gan f\u00f6resl\u00e5r ett genomf\u00f6rande som bed\u00f6ms vara f\u00f6renligt med det svenska alkoholmonopolet. Alkoholmonopolet \u00e4r ett undantag fr\u00e5n EU:s handelsregler och omg\u00e4rdas av en del villkor.\u00a0 \u2013 Jag \u00e4r ot\u00e5lig, jag hade \u00f6nskat att det h\u00e4r var p\u00e5 plats f\u00f6r l\u00e4nge sen. Samtidigt \u00e4r jag glad att vi har en socialminister som \u00e4r noggrann, som g\u00e5r igenom de remissvaren som kommit in och hur vi kan g\u00f6ra detta p\u00e5 ett klokt och bra s\u00e4tt, s\u00e4ger Johan Hultberg (M), riksdagsledamot och medlem i socialutskottet. \u2013 I min v\u00e4rld borde inte propositionen vara l\u00e5ngt borta, forts\u00e4tter han.Socialdemokraterna \u00e4r d\u00e4remot tveksamma till att inf\u00f6ra g\u00e5rdsf\u00f6rs\u00e4ljning, eftersom de inte litar p\u00e5 utredningens slutsats.\u00a0 \u2013 Det k\u00e4nns kreativt av utredaren, men det finns definitivt ingen samsyn om att f\u00f6rslaget inte hotar monopolet, s\u00e4ger Lena Hallengren (S).\u00a0 \u2013 Jag st\u00e5r h\u00e4r d\u00e4rf\u00f6r att jag \u00e4r orolig f\u00f6r vad som h\u00e4nder om det svenska detaljhandelsmonopolet faller.\u00a0 I klippet ovan f\u00f6rklarar Joakim Zander, lektor i EU-r\u00e4tt vid Lunds universitet, regleringarna som g\u00f6r att vissa tror att ett inf\u00f6rande av g\u00e5rdsf\u00f6rs\u00e4ljning skulle kunna \u00e4ventyra det svenska alkoholmonopolet.\u00a0 \u2013 Tar man in g\u00e5rdsf\u00f6rs\u00e4ljning s\u00e5 skapar man en kanal f\u00f6r svenska produkter att n\u00e5 sina konsumenter, som utl\u00e4ndska produkter saknar, s\u00e4ger han.\u00a0 ", "url": "https://www.svt.se/nyheter/inrikes/johan-hultberg-m-gardsforsaljning-av-alkohol-inte-langt-borta", "imageUrl": "https://www.svtstatic.se/image/wide/224/39725079/1683808589?format=auto", "category": "politics", "source": "svt", "summary": ": Regeringen vill inf\u00f6ra g\u00e5rdsf\u00f6rs\u00e4ljning av alkohol, men Socialdemokraterna \u00e4r tveksamma. Johan Hultberg (M) tror dock att propositionen inte ska vara l\u00e5ngt borta, medan Lena Hallengren (S) \u00e4r orolig f\u00f6r vad som h\u00e4nder om det svenska detaljhandelsmonopolet faller. Joakim Zander p\u00e5 Lunds universitet f\u00f6rklarar att inf\u00f6randet av g\u00e5rdsf\u00f6rs\u00e4ljning skulle till\u00e5ta svenska produkter att n\u00e5 sina konsumenter, vilket utl\u00e4ndska produkter skulle sakna."}
{"title": "Muharrem Demirok (C) inte l\u00e4ngre turkisk medborgare", "intro": "Centerpartiets partiledare Muharrem Demirok \u00e4r inte l\u00e4ngre turkisk medborgare, rapporterar Aftonbladet.", "body": "\u201dMuharrem Demirok har avsagt sig sitt turkiska medborgarskap och f\u00e5tt det bekr\u00e4ftat i n\u00e4rtid. Han har aldrig r\u00f6stat i n\u00e5got turkiskt val och \u00e4mnade inte heller r\u00f6sta i helgens val\u201d, skriver Demiroks pressekreterare Mathilda Laestadius i en kommentar till tidningen.Aftonbladet kunde i januari ber\u00e4tta att den tilltr\u00e4dande partiledaren var medborgare i b\u00e5de Sverige och Turkiet.Demirok meddelade d\u00e5 att han skulle avsluta sitt turkiska medborgarskap. Processen f\u00f6r det inleddes i samband med att valberedningen i december i fjol st\u00e4llde fr\u00e5gan om han ville bli partiledare, uppgav Centern i januari.", "url": "https://www.svt.se/nyheter/inrikes/muharrem-demirok-inte-langre-turkisk-medborgare", "imageUrl": "https://www.svtstatic.se/image/wide/992/38424923/1675345372?format=auto", "category": "politics", "source": "svt", "summary": ": Muharrem Demirok, partiledare f\u00f6r Centerpartiet, har avsagt sig sitt turkiska medborgarskap och har bekr\u00e4ftats. Han hade aldrig r\u00f6stat i n\u00e5got turkiskt val och hade inte t\u00e4nkt att r\u00f6sta i helgens val. Processen f\u00f6r att avsluta hans medborgarskap b\u00f6rjade n\u00e4r valberedningen st\u00e4llde fr\u00e5gan om han ville bli partiledare i december i fjol."}
